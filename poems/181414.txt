title : Sumer is i-cumin in

author : Anonymous

text : 
Sing, cuccu, nu. Sing, cuccu.
Sing, cuccu. Sing, cuccu, nu.

Sumer is i-cumin in—
   Lhude sing, cuccu!
Groweth sed and bloweth med
   And springth the wude nu.
         Sing, cuccu! 

Awe bleteth after lomb,
   Lhouth after calve cu,
Bulluc sterteth, bucke verteth—
   Murie sing, cuccu!
         Cuccu, cuccu,
Wel singes thu, cuccu.
   Ne swik thu naver nu!




subjects : Nature, Summer